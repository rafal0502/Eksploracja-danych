#  Przetwarzanie i analiza danych w języku Python (2016) #
##       Materiały uzupełniające do książki             ##
### Marek Gągolewski, Maciej Bartoszuk, Anna Cena      ###


Materiały uzupełniające do książki
M. Gągolewski, B. Bartoszuk, A. Cena, *Przetwarzanie i analiza danych w języku Python*,
Wydawnictwo Naukowe PWN, 2016.

Pliki w niniejszym repozytorium udostępnione zostały zgodnie z zasadami
otwartej licencji BSD-2-clause i stanowią materiał uzupełniający do książki.

> Celem autorów książki jest przygotowanie Czytelnika do samodzielnego
> przeprowadzenia całego procesu analizy danych, od pobrania i załadowania
> zbioru, przez jego wstępne przetworzenie i wyczyszczenie, aż po samą analizę,
> wizualizację wyników i ich interpretację. Wiemy, że pewne rozwiązania,
> które stworzy Czytelnik, przeznaczone będą do wielokrotnego użytku
> i tym samym zasługiwać będą na wdrożenie w ramach większych projektów
> informatycznych. Z tego powodu omawiamy także zestaw dobrych praktyk
> inżynierii oprogramowania.

> Publikacja zawiera szereg przykładów, od prostych do bardziej rozbudowanych,
> pozwalających zrozumieć nie tylko poszczególne etapy procesu analizy danych,
> ale również zasady funkcjonowania środowiska Python 3. Czytelna struktura
> książki umożliwia osobom mającym już pewną wiedzę łatwe wyszukanie tylko
> wybranych, interesujących ich zagadnień.

> „Przetwarzanie i analiza danych w języku Python” jest podsumowaniem
> doświadczeń autorów wyniesionych z zajęć prowadzonych na Wydziale Matematyki
> i Nauk Informacyjnych Politechniki Warszawskiej (m.in. dla studentów
> matematyki i informatyki ze specjalności dotyczących statystyki matematycznej,
> analizy danych i *data science*), licznych szkoleń
> (np. dla *Data Science Retreat* w Berlinie), a także z pracy naukowo-badawczej
> w Instytucie Badań Systemowych Polskiej Akademii Nauk oraz w Instytucie Podstaw
> Informatyki PAN w ramach *International Ph.D. Studies Program*
> (m.in. w dziedzinie analizy i agregacji danych).

Więcej informacji [na stronie WWW książki](http://gagolewski.com/publications/programowaniepy).

Zobacz też: [Programowanie w języku R](http://www.gagolewski.com/publications/programowanier/).

